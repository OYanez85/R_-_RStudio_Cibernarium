# R_-_RStudio_Cibernarium
Introducció a l'anàlisi de dades amb R i RStudio

Presentació

En aquesta Presentació trobaràs les dades bàsiques per navegar per la nostra plataforma de formació online, així com l’estructura dels continguts del curs.

Com navegar

El menú de navegació està ubicat a la part superior, just sota el títol del curs. Trobaràs les següents opcions:

Inici: Conté la llista de mòduls del curs.
Lliçons: Permet accedir directament a les lliçons del curs. Mostra si una lliçó ja ha estat superada, marcant-la amb un check. Els mòduls assenyalats amb un cadenat estan pendents i cal haver revisat algun altre element anterior per desbloquejar-los i accedir-hi.
Resultats: Mostra amb una marca verda quines de les lliçons has anat resolent. Recorda que cal superar-les totes per poder obtenir el certificat.
 

Estructura del curs

El contingut es presenta en diferents mòduls. En la lliçó següent d’aquesta Presentació, Guia del curs, trobaràs els objectius, el temari i el sistema d’avaluació.

Els materials audiovisuals del curs es poden seguir amb subtítols en català i castellà, i al final de la formació està disponible una versió castellana dels continguts.

# Guia del curs
Benvinguts i benvingudes al curs d’introducció a l’anàlisi de dades amb R!

Al final d’aquest curs podrem:
Entendre els conceptes clau per a l’anàlisi i visualització de dades.
Familiaritzar-nos amb el llenguatge de programació R.
 
Trobarem vídeos i articles per treballar cadascun dels punts. Combinarem la teoria amb exemples i activitats que portin a la reflexió i a la posada en pràctica dels conceptes apresos.

Al final del darrer mòdul trobarem una prova d’autoavaluació tipus test, per poder repassar i consolidar els continguts. També podrem descarregar-nos els continguts del curs.

 

El curs es divideix en dos mòduls:
 
Introducció al R i a l'anàlisi de dades
Què és R i per a què serveix?
Instal·lació d’R
Instal·lació d’RStudio
Introducció a l’entorn de programació RStudio
Idees clau: Introducció a R i a l’anàlisi de dades
 

Programació amb R
Diferents tipus d’objecte en R (I)
Diferents tipus d’objecte en R (II)
Condicionals
Resolució d’exercicis: Condicionals
Funcions (I)
Funcions (II)
Resolució d’exercicis: Funcions
Bucles (I)
Bucles (II)
Resolució d’exercicis: Bucles
Exercici general del mòdul 2
Resolució de l’exercici general
Idees clau: Programació amb R

# 1.- Introducció al R i a l'anàlisi de dades

 
En aquest primer mòdul explicarem el procés d’instal·lació d’R i la seva interfície gràfica RStudio.

En segon lloc, presentarem R com a llenguatge de programació, fent especial èmfasi en la utilitat pràctica que podem donar-li en els nostres processos d’anàlisi de dades.

Posteriorment, exposarem les principals utilitats que ens ofereix aquesta interfície gràfica i explorarem les maneres més senzilles de treure-li el major potencial possible. Aprendrem a crear i guardar un script, a aprofitar la quadrícula d’RStudio per gestionar la informació disponible i a fer un ús eficient de les seves funcionalitats.

# Idees clau: Introducció al R i a l'anàlisi de dades

En aquest mòdul hem realitzat els primers passos amb R i RStudio. A continuació, farem un repàs de les idees més importants que han aparegut:
R és un conegut llenguatge de programació que ha crescut enormement en els darrers anys. Es caracteritza per estar totalment orientat a la usabilitat, modelització i visualització, i està àmpliament estès en molts sectors.
Hem instal·lat R i la seva interfície gràfica RStudio, a la vegada que hem explorat les funcionalitats principals d’RStudio, com per exemple:
Visualització dels objectes creats
Estructura i llegibilitat del codi
Assistents d’importació
Gestió de scripts i de projectes

# 2.- Programació amb R

En aquest mòdul veurem un resum molt breu dels fonaments d’R com a llenguatge de programació.

Començarem presentant els quatre grans tipus d’objectes amb els quals podem treballar, quines són les seves particularitats i per a què són útils.

A continuació, veurem com funcionen les estructures condicionals més senzilles i algunes de més complexes, el mateix amb bucles de diferents tipus, fent especial èmfasi en les seves condicions d’aturada.

Al llarg d’aquest mòdul veurem, de manera transversal, algunes de les funcions bàsiques d’R per a l’anàlisi de dades i com podem crear les nostres pròpies funcions.

